[01:03, 15/12/2024] Ashini: අලුත් බබා

දැන් කලුවරත් වැටිල. මං ගේට්ටුවෙ එල්ලිලා ඉස්සරහ ගෙදර දිහා බලාගෙන හිටියා. එක එක පාට කාර් වෑන් දෙක තුනක්ම නිලූ නැන්දිලගෙ ගේ ඉස්සරහ නවත්තල තිබුනා. සෙනගත් පිරිල. සුදු පාට ලොකු ලොරියක් ඇවිත් ප්ලාස්ටික් පුටු ගොඩකුයි සුදු රෙදි ගහපු ටෙන්ට් දෙකකුයි බාලා ගියා. ඉශාන් අයියල සසිඳු අයියලත් ඇවිත් ඉන්නව. ඒ උනාට මට යන්න විදියක් නෑ. අම්ම්යි තාත්තයිත් වැඩ ඇරිල ආපු ගමන්ම එහේ ගියේ මාව ඇතුලට දාලා ගේට්ටුවත් ලොක් කරලා.

නිලූ නැන්දිල ඉස්සරහ ගෙදර පදිංචියට ආවෙ මං මොන්ටිසෝරි යන්න පටන් ගන්නත් කලින්. එයයි මංජු මාමයි විතරයි එහේ ඉන්නෙ. මංජු මාම උදේම වැඩට ගියාට නිලූ නැන්දි නම් අපෙ අම්ම වගේ වැඩට යන්නෙ නෑ. නිලූ නැන්දිල එහේට ආපු දවස් වල  දවසක් අම්මයි තාත්තයි වැඩට යන්න ලෑස්ති වෙලා එලියට යනකොට මං ගේට්ටුවෙ එල්ලිලා අඬනව ඇහිල නිලූ නැන්දි අපේ ගෙදරට ආවා. ඊට පස්සෙ මාව වඩාගෙන සින්දු කිය කිය එහේට මෙහේට ඇවිද්දා. එදායින් පස්සෙ හැමදාම අම්මල වැඩට යද්දි නිලූ නැන්දි එනව මාව බලා ගන්න. ඊට පස්සෙ මාවත් වඩාගෙන එයාලගෙ ගෙදර යනවා. මං බත් කන්නෙත් නිලූ නැන්දි කැව්වොත් විතරයි. නිලූ නැන්දි ආච්චා වගේ නෙවෙයි. මට චුට්ටක්වත් සැර කරන්නෙ නෑ. නිලූ නැන්දි  මාත් එක්ක සෙල්ලම් කරන්නත් එන්වා. මංජු මාමත් සැර පාටට හිටියට හරි හොඳයි. හවසට ගෙදර එද්දි මට චොකලට් බූන්දි එහෙම ගෙනත් දෙනවා. මගේ උපන්දිනේට මට නිල් පාට රේසිං කාර් එකකුත් ගෙනත් දුන්නා එයා. 

මං දැන් ලොකු බබෙක් හින්ද අම්මයි තාත්තයි මාව ටවුන් එකේ මොන්ටිසෝරියට දැම්මා. නිලූ නැන්දියි මංජු මාමයි මට මොන්ටිසෝරි ගෙනියන්න නිල් පාටයි රතු පාටයි ස්පයිඩර් මෑන් බෑග් එකක් ගෙනත් දුන්නා. 

එදා මං ගෙදර එද්දි නිලූ නැන්දිල කොහේද ගිහින්. මං බත් කාල ගේට්ටුව ලඟට වෙලා එයාලගෙ ගේ දිහා බලන් හිටියෙ එයාල එනකම්. ටිකක් වෙලා ගියාම මංජු මාමගෙ වෑන් එක ආවා. වෑන් එක නවත්තල එයාල කෙලින්ම ආවෙ අපේ ගෙදරට. නිලූ නැන්දි රෝස පාට දිග ගවුමක් ඇඳල සුරන්ගනාවියක් වගේ. මංජු මාමත් හිනා කටක් පුරවගෙන. නැන්දි කෙලින්ම ඇවිත් මාව වඩාගෙන අපේ ගෙට ගොඩ උනේ "නැන්දේ" කියල අපේ ආච්චට කතා කරගෙන. 
 
"නැන්දේ නිලූට බබෙක් ලැබෙන්න ඇවිත්. අපි මේ මුලින්ම කියන්නෙ නැන්දලට" මංජු මාමා හිනා වෙවී එහෙම කිව්වා. " අනේ වාසනාවන්" කියල අපේ ආච්චා නිලූ නැන්දිගෙ සතුටෙන් රතු වෙලා තිබ්බ කම්බුල් දෙක අත ගෑවා.
මම දඟලල නිලූ නැන්දිගෙ උකුලෙන් බිමට පැනල කාමරේට දිව්වා. " නිලූ නැන්දිට බබෙක් මොකටද, ඇයි මං ඉන්නෙ" මගේ ඇස් වල කඳුලු පිරුණා. සසිඳු අයියලගෙ ගෙදරට මල්ලි බබා ගෙනාවම අම්මල සසිඳු අයියට ආදරේ නැති උනාලු. මටත් එතකොට නිලූ නැන්දි ආදරේ නැති වෙයි. ටික වෙලාවකින් නිලූ නැන්දි කාමරේට ඇවිත් මාව බදාගත්තා. "ඇයි මගෙ සුදු පුතා අඬන්නෙ. බබෙක් ගෙනාවම සුදූට සෙල්ලම් කරන්නත් පුලුවන්නේ" කියල. නිලූ නැන්දිගෙ පිටිපස්සෙන් කාමරේට ආපු ආච්චා කම්මුලේ අත ගහ ගත්තෙ මං ඉරල ඉරල දාපු ටෙඩි බෙයාගෙ පුලුන් කෑලි දැකල. ඒත් නිලූ නැන්දිල ඉන්නකොට  ආච්චා මට ගහන්නෙ නෑ කියල මං දන්නවා. 

පහුවදා හවස පලතුරු මල්ලකුත් අරන් නිලූ නැන්දලගෙ ගෙදර ගිහින් ආපු අපෙ අම්මා ආච්චත් එක්ක කතා කරපු ඒවා මං බොරුවට නිදි වගේ ඇඳට වෙලා ඉන්නකොට ඇහුණා.

 " පව් දරුවෙක් නැතුව කොච්චර දුක් විඳපු කෙල්ලෙක්ද, මහ ගෙදරින් එලියට බැහැල තියෙන්නෙත් ඒකනෙ."

" දැන් ඉතින් මංජු මල්ලිගෙ අම්මලත් එයි"

"මොනවා උනත් දරුවන්ට ආදරේ ඇති සීදේවි කෙල්ල. ඒකනෙ පහු වෙලා හරි දරු පල හටගත්තේ" 

ආච්චයි අම්මයි කතා උනා.

ටික දවසකට පස්සෙ මං මොන්ටිසෝරි ඇරිල ගෙදර එනකොට නිලූ නැන්දි ආච්චි කෙනෙකුත් එක්ක එයාලගෙ මිදුලෙ ඉන්නව දැක්කා. මං අපේ ගෙදරට යන්නෙ නැතුව කෙලින්ම දුවගෙන නිලූ නැන්දිගෙ ලඟට ගියා. නැන්දි මාව තුරුළු කරගත්තා. 

"හා හා විසබීජ විසබීජ ඔය ලමයි ඉස්කෝල වල මොන ජරාව අතගාල එනවද කියල කවුද දන්නෙ"  අර ආච්චි කෑ ගැහුවා. එයා නම් අපේ ආච්චටත් වඩා ගොඩාක් නපුරු පාටයි.  යකින්නියෙක් වගේ. 

"සුදූ ගෙදර ගිහින් බත් කාල එන්නකෝ"  නිලූ නැන්දි දුකෙන් වගේ මගේ ඔලුව අත ගෑවා. 

"දැන් ඉතින් අනුන්ගෙ ලමයි හුරතල් කරා මදැයි. තමුන්ගෙ හම්බුවෙන්න ඉන්න දරුව ගැන හිතන්න." නපුරු ආච්චි එහෙම කියනව මං අපේ ගේට්ටුව අරිද්දි මට ඇහුනා.

එදා ඉඳන් නපුරු ආච්චි හිටියෙ ඒ ගෙදරමයි. මං නිලූ නැන්දි ලගට කිට්ටු වෙනව දැක්කත් අර ආච්චි කෑ ගහනව. හවසට එයා නිදා ගත්තම නිලූ නැන්දි එක එක කෑම ජාතිත් අරගෙන අපේ ගෙදර ඇවිත් මාත් එක්ක සෙල්ලම් කරනවා. ඒත් දැන් එයාට ඉස්සර වගේ සෙල්ලම් කරන්න බෑ. බඩ එන්න එන්න ලොකු වෙන නිසා ඒකත් උස්සන් ඇවිදිනකොට මහන්සිලු. ඒ බඩ ඇතුලෙලු අලුත් බබා ඉන්නෙ. ඉතින් මං වැඩියෙන්ම කරන්නෙ බඩ අතගාල අලුත් බබාට මොන්ටිසෝරියෙ කියල දීපු කතන්දරයි, සින්දුයි කියල දෙන එක. එයා සමහර වෙලාවට පයිනුත් ගහනවා. නිලූ නැන්දි කියන්නෙ එහෙම කරන්නෙ බබා මට ආදරේ නිසාලු. ඒ නංගියෙක්ලු. මල්ලි බබෙක් උනා නම් මට කාර් රේස් තියන්න තිබ්බා. දැන් ඉතින් මෙයා නංගි බබෙක් නිසා මොන්ටිසෝරියෙ ඉන්න අර සහන්ලි වගේ දවස තිස්සෙම බෝනික්කෙක් අල්ලන් අඬ අඬ ඉදියිද දන්නෙ නෑ. 

බඩ ගොඩක් ලොකු වෙද්දි නපුරු ආච්චි මදිවට අපේ ආච්චිත් නිලූ නැන්දිට පරිස්සම් වෙන්න, පරිස්සම් වෙන්න කියන්න ගත්තා. එයා අපේ ගෙදර ආවත් සාලෙ පුටුවක වාඩි වෙලා ඉන්නව විතරයි මං සෙල්ලම් කරන දිහා බල බල. හපෝ මේ අලුතෙන් එන මෝඩ බබෙක් නිසා නිලූ නැන්දිට සෙල්ලම් කරන්නවත් නෑනෙ.

එදත් නිලූ නැන්දි සාලෙ වාඩි වෙලා බලන් ඉද්දි මං මොන්ටිසෝරියෙ හෝම්වර්ක් කරන්න ගත්තා. දියසායම් වලින් ලස්සන චිත්‍රයක් අ‍ඳින්න කියල ටීච කිව්වෙ. මං ඩෝසරයක් ඇඳල ඒක කහ පාටින් පාට කරා. ඊට පස්සෙ රෝද වල කලු පාට ගාන්න යද්දි කලු පාට සායම් චිත්‍රෙ මැදට හැලිල ඒක ජරාගොඩක් වගේ උනා. මට තරහ ගිහින් පින්සල් හෝදන බාජනේට පයින් ගැහුවම සාලෙ පුරා වතුර වීසි උනා. ඊලඟට මං නිලූ නැන්දි "එපා පුතේ වැටෙයි" කියල කෑ ගහද්දි වතුර උඩින් බෲම් බෲම් ගාල මගේ සෙල්ලම් කාර් එක පැද්දුවා.ආච්චා හිටිය නම් මං ගුටිත් කනවා. ඒත් වෙලාවට එයා නාන්න ගිහින්.  එක පාරට මං දඩාස් ගාල ලිස්සල බිම වැටුනා. මාව අල්ලගන්න ඉස්සරහට පැනපු නිලූ නැන්දිත් වතුර ගොඩේ ලිස්සල මාත් එක්ක එක ගොඩටම වැටුනා. ආච්චා  අපි කෑ ගහන සද්දෙට  දුවගෙන එද්දි මායි නැන්දියි වට කරගෙන ලොකු ලේ විලක් හැදිලා තිබුනා.

ඊට පස්සෙ උන දේවල් මං දැක්කෙ නෑ. සද්ද විතරයි ඇහුනේ. ආච්චා මාව කාමරේට දාල දොර වැහුවනෙ. කට්ටිය කලබලෙන් කතා කරන සද්ද, වාහනයක් ඇවිත් නතර කරපු සද්දෙ.  ඒ ඔක්කොටම වැඩිය නිලූ නැන්දි කෑ ගහන සද්දෙ. " සුදූට ගහන්න එපා නැන්දේ" කියල නිලූ නැන්දි අඬ අඬ කෑ ගැහුවා. 

හවස තාත්තා ඇවිත් මට පේර කෝටුවකින් පිටට ගහගෙන ගහගෙන ගියා. වෙනද වගේ අම්මවත් ආවෙ නෑ මාව බේර ගන්න. "දෙය්යනේ දැන් කොහොමද අපි ඒ මිනිස්සුන්ට මූණ දෙන්නෙ" කිය කිය අම්ම මූණ වහගෙන ඇඬුවා. ඊට පස්සෙ දවස් තුනක්  මං හිටියෙ ගෙදරමයි. මොන්ටිසෝරි යන්න ඕන කියල ඇඬුවට මාව එක්කන් ගියෙත් නෑ. ගෙදරින් එලියට බැස්සොත් අඬු කඩනව කියල තාත්තා කිව්වා. එක දවසක් නපුරු ආච්චි ඇවිත් අපේ ගේ ඉස්සරහ කෑ ගහල ගියා.
 "මං දැනගත්ත ඔය මූසල කොල්ල දැක්ක දවසෙම. අපේ එකිත් ගියානෙ නයි පැටව් හුරතල් කරන්න" එහෙම කිය කිය කෑ ගැහුවා. මංජු මාමා ඇවිත් එයාව ඇදගෙන යන හැටි මං ජනේලෙ අස්සෙන් හැංගිලා බලන් හිටියා.
.................................

කලු පාට දිග කාර් එකක් ඇවිත් නිලූ නැන්දිලගෙ ගේ ඉස්සරහ නවත්තනකොට වටේ පිටේ හිටපු හැමෝම එතනට එකතු උනා. එයාල වෑන් එකේ ඉඳන් පෙට්ටියකුත් උස්සගෙන ගෙට ගියේ මංජු මාමයි ආච්චිල නැන්දල කෑ ගහල අඬද්දි. ටික වෙලාවක් බලන් ඉඳල මං හෙමින් සැරේ ගේ පිටිපස්සෙ මල් වැට අස්සෙන් රින්ගල නිලූ නැන්දිලගෙ ගෙදරට ගියා. මං එනව දැක්කම තැන් තැන් වල හිටපු හැමෝම කතාව නැවැත්තුවා. සාලෙ මැද සුදු පාට ඇඳක නිලූ නැන්දි නිදාගෙන ඉන්නව. එයා වෙනදටත් වැඩිය අද සුදුයි. ඒත් හෙලවෙන්නෙවත් නෑ. මංජු මාම ඇවිත් මාව බදා ගත්තා. "නිලූ නැන්දා අපිව දාල ගියා පුතේ" කිය කිය එයා ඇඬුවා.

නිලූ නැන්දි යන්න ගිහින් සතියකට විතර පස්සෙ අලුත් බබා ඉස්පිරිතාලෙන් එක්කගෙන ආවා. මං බබාව දැක්කෙ නෑ. අම්මල කතා කරන ඒව ඇහිල තමයි දැන ගත්තෙ. "මංජු දරුවත් අරගෙන මහගෙදර යනවලු" අම්මා ආච්චා එක්ක කියනව ඇහුණා. නිලූ නැන්දිලගෙ ගේ ඉස්සරහ ලොකු ලොරියක් නවත්තල තිබුනා. මංජු මාමයි නපුරු ආච්චියි තව මාමා කෙනෙකුයි ඒ ලොරියට එක එක බඩු ගෙනත් පටවන හැටි මං ගේට්ටුව අස්සෙන් බලාගෙන හිටියා. මං වටපිට බලල හෙමින් සැරේ ගේට්ටුව අස්සෙන් රින්ගල කාටවත් නොපෙනෙන්න නිලූ නැන්දිලගෙ ගෙදරට ගියා. නිලූ නැන්දිලගෙ ඇඳේ රෝස පාට කොට්ට වලින් වට කරල පොඩි බබෙක් දොයියගෙන ඉන්නවා. රෝස පාට කැත බබෙක්. මෙයා නිසා තමයි නිලූ නැන්දි මට නැති උනේ. මං ඒ බබාගෙ ගුලි වෙච්ච කැත අත කුනිත්තුවා. හපෝ මෙන්න මෙයා අඬනවා. නපුරු ආච්චිට ඇහුණොත් මට ගහයි. මං අතින් කට වහන්න හැදුවට බැරි උනා. ඒ නිසා ලඟ තිබ්බ රෝස පාට කොට්ටයක් අරන් බබාගෙ මූණට තියල සද්දෙ නතර වෙනකම් තද කරගෙන හිටියා.
[01:03, 15/12/2024] Ashini: ඔට්ටපාලු.

සුඛෝපභෝගි රථය රබර් මණ්ඩිය මැදින් ඇදෙන විට එදා වාගෙන ඉර රබර් ගස් අස්සෙ හැංගිලා මා දිහා බලා ඉන්න හැටි හරි අපූරුවට පෙනුන..
     රබර් කට්ටියට එහායින් තිබ්බ රතු මුදලාලිගෙ කඩේ සරුසාර බව නම් හේදිලා කියලයි මට හිතුනෙ.
   කඩේ ළඟ වාහනේ නතර කරල පොඩ්ඩක් බැහැල යන්න ඕනෙ කියල හිතට ආව සිතුවිල්ලත් එක්ක වාහනේ පාර අයිනෙ නවත්තල බහිනකොට රතු මුදලාලි කඩේ ඉස්සරහට ඇවිල්ල කුතුහලයෙන් බලාගෙන ඉන්නව.එදා ඒ මූනෙ තිබ්බ ආඩම්බර කම අද කොහේද කියල හොයා ගන්න වත් නෑ.වයසට වඩා වියපත් උන මලානික බවක් තමයි ඒ මූනෙ තිබුණෙ .
",,මුදලාලි මාමෙ"
"ආ මේ අර රබරෙ ළඟ ගෙදර මලිත කොල්ල නේද?"
  එහෙම කියපු මුදලාලි මට වඩා බැලුවෙ මගෙ කාර් එක දිහා ...මුදලාලිට යම් දෙයක් මතක් උන වගේ.......

  මලිත කියන නමට වඩා ගමේ  අය මාව දන්නෙ රබරෙ ගෙදර කොලුව කිව්වම.මුදලාලිගෙ පුතා සඳුන් කියන විදිහට "ඔට්ටපාලුව"
  
මගේ අම්ම කරේ ගේ ළඟ රබර් කට්ටියේ කිරි කපල ඒව මැම්බර් මහත්තයගෙ මැසිමට දීල දවසෙ පනං හතර හොයා ගන්න එක .අප්පච්චි නැති උන දා ඉදල අම්ම මාව හදා ගන්න හරියට දුක් වින්ද..අම්ම රබර් කිරි එකතු කරද්දි ඒ  ගහේන බේරිලා වේලෙන රබර් කිරි නිකං රබර් පටි වගේ වෙනව ඒවට කිව්වෙ "ඔට්ටපාලු"කියල..මං ඒව ගොඩක් එකතු කරල සෙල්ලම් කරන්න බෝල හදනව රබර් බෝලයක් ගන්න කාසි නැති ගමේ කොල්ලො මට තඩි ගහල හැමදාම ඒ බෝල උදුර ගන්නව .ඒ නඩේ මුලිම්ම හිටියෙ සදුන්..
 සදුන්ට කඩයක්ම තිබුණත් හැමදාම මට කරේ වෙනස්කම්.මාව සෙල්ලම් කරන්න වත් ගත්තෙ නෑ..අනිත්  ළමයිනුත් මා එක්ක ලොකු කුලුපග කමක් තිබ්බෙ නෑ..
අම්ම එක්ක රබර් මණ්ඩිය මැද පාළු ගෙදරක හිට්ය මට වැඩි සමාජ ආස්සරයක් තිබුනෙම නෑ..අම්ම හැම වෙලාවෙම කිව්වෙ  

    "උඹත් මේ රබර් ගස් එක්ක ඔට්ටු වෙන්න නෙවෙයිනෙ කොල්ලො  උඹ හොදට ඉගෙනගෙන ලොකු මහත්තයෙක් වෙයන්" කියල

 ඉස්කෝලෙ උනත් එහෙමකට මට යාලුවො හිටියෙ  නෑ ..සමන් විතරයි මගේ හොදම යාලුව ...
  දුප්පත් කමෙ පතුලෙම හිටි අපි දෙන්නට ඕන උනේ හොදට ඉගෙනගන්න ..ඒත් සදුන්ලට එහෙම අහේනියක් නෑ පිරිවර හදාගෙන ඉස්කෝලෙ නරක වැඩ කර කර මුදලාලිගෙ බලය 
  පතුරගෙන හිටිය..
මට මතකයි මගේ පැංසල හොඳටම ගෙවිල අකුරක් ලියන්නම බැරි වෙන්නම උනාම අම්මට මං කිව්ව මට පැන්සලක් අරන් දෙන්න කියල.අම්ම මාව අරන් රතු මුදලාලිගෙ කඩේට ගියේ අතේ කාසියක් වත් නැතුව..        "මුදලාලි මට පැංසලක් දෙන්න දැ๬ නම් සල්ලි නෑ රබර් කිරි කාසි ලැබුන ගමන් මං ණය ගෙවන්නම්"
අනේ සිරියො උඹේ කිරි කාසි මේ ඔට්ටපාලු කොල්ලට උගන්නන්නෙ උඹ ලියන මැහත්තැං කෙනෙක් කරන්නද ඔන්න ඕක ඔය රබරෙ වැඩ වලට හේත්‍තු කර ගනිං උඹල අපි ඉගෙනගන්න අකුරු".ණයට නම් පැන්සල් දෙන්න බෑ"
මං දැක්ක ඒ වෙලාවෙ අම්මගෙ ඇස් වල දිලිහෙච්ච කදුල
අම්ම කනේ තිබ්බ අරුංගල් දෙක ගලවල මුදලාලිගෙ මේසෙ උඩ තියල පැන්සලක් ගත්තෙ..
."ණට පොතේ ගානත් මං මේකෙම්ම හිලව් කර ගන්නව"ඒත් තව බර ගාණක් උඹල මට ණයයි"
මුදලාලි ඉස්සරහ අන්ත අසරණ උන මගේ අම්ම ගැන මගෙ හිතේ මතු වෙච්ච ගින්දර අම්මගෙ අතේ කරගැට පාළු වෙච්ච අම්මගෙ කන් දෙක මට අලුත් ධෛර්යක් එකතු කලා..
පහුවෙනිද උදේ මං අලුත් පැංසල ඉස්කෝලෙ අරං ගියා පුංච් ආඩම්බරයක් හිතේ තිබ්බ...
,"අඩෝ මෙන්න මේ ඔට්ටපාලුව අලුත් පැන්සලක් ගෙනල්ල මූ මේක ගෙනත් තියෙන්නෙ අපේ කඩෙන් ණයට "සඳුන් එහෙන කියල එයාගෙ යාලුවො එක්ක මාව වට කරගෙන මගේ අලුත් පැංසල දෙකට කඩල දාල යන්න ගියා...ඇස් වලට ආව කඳුළු හිර කරගෙන.පැංසල් කෑලි දෙක අතේ හිර කරං මං මවා ගත්තෙ මගේ අම්මගෙ මූන ..

පහේ විභාගෙ පාස් වෙලා මං ටවුමෙ ඉස්කෝලෙට ශිශ්‍යත්වයක් අරං ගියේ ඉස්කෝලෙ ලොකු සර්ගෙ මැදිහත් වීමෙන් 
  සඳුන් විබාගෙ අසමත් වෙලා ගමේ ඉස්කෝලෙම නතර වෙලා ඉස්කෝලෙන් කට්ටි පැන පැන ඉදල ගමේ මැර නඩේටම හේත්තු උනා .සමන් පහේ විබාගෙන් පස්සෙ එයාගෙ මාම ළඟ ඉදල ඉගෙන ගත්ත ආයෙ මට මුන ගැහුනෙ විශ්වවිද්‍යාලෙදි...
   සඳුන් හොරකමක අහු වෙලා දස වසරකට හිරේ යනකොට මං නීති පීඨෙ සිව්වන වසරෙ ...
   අද මං මේ ගමට ආවෙ මගෙ උපාධිය අවසන් කරල මගේ අම්මව මගේ ලගට එක්කරගෙන යන්න ....
  
මුදලාලි මගේ ඇස් මගහැරල වේලිලා ගිය රබර්කට්ටිය දිහාවට ඇස් යැව්ව..මට මුදලාලිගෙ ඇස් අස්සෙන් එදා මගේ අම්මගෙ ඇස් වල දිලිහෙච්ච කදුලු කැට එබිකම් කරනව පෙනුන...