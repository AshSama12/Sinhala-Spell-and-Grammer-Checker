ලංකා T10 සුපර් ලීග් තරගාවලිය
මුල් වතාවට ශ්‍රී ලංකාවේ ඇරඹි ඔ10 සුපර් ලීග් ක්‍රිකට් තරගාවලිය ඊයේ පල්ලෙකැලේ ජාත්‍යන්තර ක්‍රීඩාංගණයේදී ආරම්භ විය.

ඊයේ දිනයේ මුල්ම තරගය ලෙස ආරම්භ වූයේ හම්බන්තොට බංග්ලා ටයිගර්ස් සහ ජැෆ්නා ටයිටන්ස් කණ්ඩායම් අතරය.

සමාරම්භක තරගයෙන් ප්‍රථම ජය ලබාගන්නට ජැෆ්නා ටයිටන්ස් සමත් වූ අතර ජයගනු ලැබුවේ කඩුලු 08කිනි.

තරගයේ කාසිය වාසිය දිනූ ජැෆ්නා ටයිටන්ස් පළමුව පන්දු යැවීමට තීරණය කළේය. ඒ අනුව නියමිත පන්දුවාර 10 තුළ බංග්ලා ටයිගර්ස් කණ්ඩායම කඩුලු 08ක් දැවී ලකුණු 106ක් ලබා ගත්තේය. සුපිරි ඉනිමක් ක්‍රීඩා කළ දසුන් ශානක පන්දු 17කදී ලකුණු 51ක් ලබා ගත්තේ, ඔහුගේ ඉනිමට හයේ පහර 05ක් සහ හතරේ පහර 04ක් ඇතුළත් විය.

දක්‍ෂ පන්දු යැවීමක නිරත වූ ට්‍රවීන් මැතිව් ලකුණු 10කට කඩුලු 04ක් බිඳ දැමුවේය.

ඒ අනුව පිළිතුරු ඉනිම ඇරඹූ ජැෆ්නා කණ්ඩායමේ ඉලක්කය වූ ලකුණු 107 ලබා ගත්තේ කඩුලු 08ක් ඉතිරිව තිබියදීය.

මෙම තරගාවලිය දූෂණයෙන් තොරව පැවැත්වීමට ශ්‍රී ලංකා ක්‍රිකට් ආයතනයේ ආරාධනයෙන් අයි.සී.සී. දූෂණ මර්දන නියෝජිත ආයතනයේ නිලධාරීන් පිරිසක් ද මහනුවර ප්‍රදේශයේ රැඳී සිටින අතර ශ්‍රී ලංකාවේ පැවැත්වෙන ෆ්‍රැන්චයිස් ක්‍රිකට් තරගවල පිරිසිදුභාවය රැකගැනීමට ශ්‍රී ලංකා ක්‍රිකට් ආයතනය ඇපකැපවී සිටින බවයි.

ඔ10 සුපර් ලීග් තරගාවලියේ සෑම කණ්ඩායමක්ම උපරිම වශයෙන් ක්‍රීඩකයන් 17 දෙනකුගෙන් යුත් සංචිතයක් පවත්වාගෙන යා යුතුයි. එය අවම ක්‍රීඩකයන් ගණන 15කි. එම සංඛ්‍යාවට ජාත්‍යන්තර ක්‍රීඩකයන් 7 දෙනකු ඇතුළත් විය යුතුයි.

තරගය පැවැත්වෙන වේලාව වන්නේ එක් දිනකදී තරග 3ක් පැවැත්වෙන අතර තරග පැවැත්වෙන්නේ ප.ව. 4.00ට, 6.15ට සහ රාත්‍රි 8.30ටයි.

තවද අවසන් වටයේ තරග 18 වැනිදා ආරම්භ වන අතර ඊයේ ආරම්භ වූ පළමු තරගයේ ජැෆ්නා ටයිටන්ස් නායකයා වන්නේ වනිඳු හසරංගයි. හම්බන්තොට බංග්ලා ටයිගර්ස් කණ්ඩායමේ නායකත්වය දසුන් ශානක මෙහෙයවයි.

ජැෆ්නා ටයිටන්ස්

වනිඳු හසරංග – නායක, ටොම් කොලර්, කැස්මොරේ, කුසල් මෙන්ඩිස්, ජොන්සන් චාල්ස්, නුවන් තුෂාර, ඩිවේන් ප්‍රිටෝරියස්, චරිත් අසලංක, මොහොමඩ් අමීර්, දුනිත් වෙල්ලාලගේ, ඩේවිස් වයිස්, ප්‍රමෝද් මධුෂාන්, පවන් රත්නායක, ජෝර්ජ් ගාර්ටන්, ට්‍රවින් මැතිව්, කෙවින් වික්හෑම්

හම්බන්තොට බංග්ලා ටයිගර්ස්

දසුන් ශානක (නායක) ඉෆ්තිකාර් අහමඩ්, කුසල් පෙරේරා, හස්රතුල්ලා සසායි, ඉසුරු උදාන, කරීම් ජනට්, දුෂ්මන්ත චමීර, රිචඩ් ග්ලීසන්, තරිඳු රත්නායක, මොහොමඩ් ෂෂාඩ්, ධනංජය ලක්මාල්, නිශාන් පීරිස්, ෂෙවොන් ඩැනියෙල්, සපන් ආරච්චිගේ, චමත් ගෝමස්.

සුසිල් ජයකොඩි

